
|image0|

+-------------------------------------------------+
| **Portale delle Adesioni Manuale Utente**       |
|                                                 |
| **Versione 2.2 – 31 luglio 2018**               |
+-------------------------------------------------+


**INTRODUZIONE**

Nel seguito si descrivono brevemente i principali soggetti che
interagiscono nel Sistema pagoPA.

**Agenzia per l’Italia Digitale**

Ente istituito ai sensi del decreto legge n. 83 del 22 giugno 2012
convertito con legge n.134 del 7 agosto 2012 (già DigitPA). È il gestore
del Nodo dei Pagamenti-SPC.

**Nodo dei Pagamenti-SPC**

Piattaforma tecnologica per l’interconnessione e l’interoperabilità tra
le Pubbliche Amministrazioni e i Prestatori di Servizi di Pagamento di
cui all’art. 5, comma 2 del CAD.

**Ente Creditore**

L’Ente Creditore (nel seguito “EC”) è un soggetto pubblico
(Amministrazione Pubblica o Gestore di Pubblici Servizi) che intende
utilizzare il sistema pagoPA al fine di incassare somme ad esso dovute
da parte di cittadini e imprese, che potranno utilizzare gli strumenti
di pagamento messi a disposizione dai PSP.

**Prestatore dei Servizi di Pagamento**

Il Prestatore dei Servizi di Pagamento (nel seguito “PSP”) è un soggetto
accreditato da Banca d’Italia a fornire servizi e strumenti di pagamento
a cittadini e imprese. Nell’ambito di questo manuale si intende anche
che il PSP ha aderito al sistema pagoPA, mettendo a disposizione
strumenti di pagamento.

**Intermediario Tecnologico**

L’Intermediario Tecnologico è un soggetto che aderisce a pagoPA come
Ente Creditore o come Prestatore di Servizi di Pagamento e che fornisce
rispettivamente ad altri Enti Creditori o ad altri Prestatori di Servizi
di Pagamento che ne facciano richiesta le infrastrutture, i
collegamenti, i servizi e il supporto necessari per la connessione a
pagoPA e l’attivazione dei servizi rispettivamente di incasso o di
pagamento.

**Partner Tecnologico**

Il Partner Tecnologico è un soggetto (es. aziende di mercato, banche)
selezionato dall’Ente Creditore, che a prescindere da una sua adesione a
pagoPA e nel rispetto delle Linee guida AgID, fornisce agli Enti
Creditori le infrastrutture, i collegamenti, i servizi e il supporto
necessari per la connessione a pagoPA e l’attivazione dei servizi di
incasso.

**Referente dei Pagamenti**

Il Referente dei Pagamenti (nel seguito “RP”) è una figura incaricata
dall’Ente Creditore, mediante delega del legale rappresentante, che
opera nell’ambito del sistema pagoPA per attivare e gestire le
connessioni dell'Ente Creditore, nominare il Referente Tecnico in caso
di connessione diretta, nonché gestire la lista degli IBAN che l’Ente
Creditore utilizza per l’incasso delle somme dovute.

Un Referente dei Pagamenti può essere designato da uno o più Enti
Creditori.

**Referente Tecnico**

Il Referente Tecnico (nel seguito “RT”) è la figura tecnica di
riferimento di un soggetto direttamente connesso al Nodo dei
Pagamenti-SPC. Viene indicato dal Referente dei Pagamenti dell’Ente
Creditore (in caso di adesione diretta) o dall’Intermediario/Partner
Tecnologico e si occupa di:

-  fornire le informazioni tecniche necessarie all’attivazione e alla
   configurazione dei servizi erogati;

-  predisporre il Piano di Attivazione per le attività di test
   propedeutiche all’avvio in esercizio dell’Ente Creditore;

-  predisporre il Piano dei Servizi che l’Ente Creditore intende
   attivare.

Si noti che il Referente Tecnico sarà lo stesso per tutti gli enti per i
quali l’Intermediario/Partner Tecnologico svolge tale ruolo.


.. |image0| image:: media/header.png
   :width: 3.93701in
   :height: 0.89306in
